## ПОЛОЖЕННЯ

### _що до проведення першості Другої Ліги з міні-футболу (футзалу) серед команд, що представляють IT-компанії м. Дніпро (відповідно до діючого Регламенту змагань)_

### Розділ I. УМОВИ ПРОВЕДЕННЯ ПЕРШОСТІ
#### Стаття 1. Організація та проведення першості
1. Першість проводиться в одне коло за календарем.
2. Проект плану-календаря першості розробляється Оргкомітетом, надсилається командам не пізніше ніж за 30 днів до початку першості.
3. Календар ігор складається після «сліпого жеребкування», що проводиться не пізніше 15 днів до початку першого туру першості.
4. У випадку, якщо команда за об’єктивними причинами спізнюється на гру, арбітр матчу приймає рішення щодо можливості подальшого проведення матчу.
#### Стаття 2. Визначення місць команд у чемпіонаті
Місця команд у підсумковій таблиці визначаються за більшою кількістю турнірних очок, набраних ними за підсумками всіх ігор. За перемогу у матчах першості команді нараховується три очки, за нічию — одне очко, за поразку очки не нараховуються. У всіх випадках у разі рівності турнірних очок у двох або більше команд перевага надається команді, яка:

1. має кращі показники в матчах між собою:
   * кількість очок;
   * кількість перемог;
   * ріниця забитих та пропущених м'ячів;
   * кількість забитих м'ячів;
2. має більшу кількість перемог у всіх матчах;
3. має кращу різницю забитих та пропущених м’ячів у всіх матчах;
4. має більшу кількість забитих м'ячів у всіх матчах.

У разі, якщо команди, що посіли перше та друге місце після закінчення всіх матчів першості, мають однакову кількість очок, призначається Золотий Матч, переможець якого і стає чемпіоном змагань.
#### Стаття 3. Підвищення в класі
Команди, що за підсумками сезону посіли перші три місця, у наступному сезоні мають право приймати участь у чемпіонаті.
